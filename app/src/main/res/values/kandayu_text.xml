<?xml version="1.0" encoding="utf-8"?>
<resources>
    <string name="text_kandayu1">\n1. Sangku tambak hai pahalendang\n   Basuang Behas Parei Manyangen Tingang\n   Rukun tarahan je giling pinang\n   Inihang luhing je dandang tingang\n\n2. Sangku Tambak Hai Baguna\n   Inyarah Bentuk Balai Paseban Raja\n   Taharep Ulun Bakas Tabela\n   Manumun Peteh Ranying Hatalla\n\n3. Sangku Jituh Basuang Behas\n   Pambelum Inyarah Dia Bara Tikas\n   Dengan Hatalla Ilaku Ka-abas\n   Hambaruan Salamat Bereng Barigas\n\n4. Hetuh Itah Uras Manyaksi\n   Ranying Hatalla te Puna Ati\n   Biti Bereng Daha dan isi\n   Bakas Tabela Hatue Bawi\n\n5. Hetuh Itah Manyarah Sangku\n   Panungkup Utus je Raja Bunu\n   Tutuh Kameluh je Limut Batu\n   Peteh Hajamban je Raja Uju\n\n6. Hatalla Nangkilik Jatta Nanggera\n   Narui Peteh Sangga Tatamba\n   Nyalumpuk Sangku je Tambak Raja\n   Akan Kalunen Sahapus Dunia\n\n7. Sangku Inyarah Tumun Peteh\n   Uka Itah Uras Je Menteng Ureh\n   Alu Utus Je Kue-Kueh\n   Bereng Barigas Kahaban Keleh\n   \n8. Itah Manyarah Dia Malayan\n   Dengan Hatalla Je Katamparan\n   Uka Manenga Nyalung Kaharingan\n   Inkes Intu Behas Hambaruan\n\n9. Sangku Inyarah Intu Baun\n   Sangku Impunduk Je Melai Baun\n   Narai Ilaku Inenga Dinun\n   Tuah Rajaki Je Uras Atun\n\n10. Sangku Inyarah Dengan Bagulung\n   Behas Imintih Bangkusan Timpung\n   Panyalumpuk Entang Penyang Hatampung\n   Sama Belum Tatau Manyambung\n\n11.Sangku Inyarah Kalutuh Helu\n   Imapui Manyan Sangku Inggaru\n   Lampang Ewau Je Mangat Tutu\n   Mukei Kuasan Je Raja Uju\n\n12.Hetuh Itah Sama Mite\n   Intu Bentuk Je Biti Are\n   Behas I-Intih Hariten Pire\n   Tanda Panenga Je Pasti Tege\n\n13.Hetuh Itah Uras Mingat\n   Pasin Hatalla Batang Salamat\n   Aluh Narai Bewei Kahimat\n   Gawi Manjadi Hayak Imberkat\n\n14.Pasin Hatalla Jadi Inarang\n   Cuba Irima Tuntang Ingumang\n   Bara Tamparae Sapanja-panjang\n   Ingandung Bahas Parei Nyangen Tingang\n\n15.Hetuh Itah Uras Katawan\n   Bentuk Ungkup Utus Babuhan\n   Jalan Helu Tege Kalampangan\n   Janjin Hatalla Tatahian Huran\n\n16.Majelis Kaharingan Jadi Imberkat\n   Ranying Hatalla je Mampaingat\n   Hetuh Utus Mamparahan Kabulat\n   Bereng Batuah Belum Salamat\n\n17.Hajamban Jetuh Bulau Mandurut\n   Harantean Riwut Bahing Karungut\n   Peteh Nyai je Inai Mangut\n   Parit Balanga je Runjan Riwut\n\n18.Balanga Bulau je Runjan Riwut\n   Turus Panatau je Inai Mangut\n   Muhun Pahayak Ambun Hadurut\n   Eweh je Tawa Tatau Basewut\n\n19.Sarah Sangku Sampai Tuh Bewei\n   Basarah Penyang Je Hinje Simpei\n   Mamparahan Ampin Kabulat Atei\n   Kaharingan Belum Penyang Karuhei\n\n20.Sangku Inyarah Dengan Hatalla\n   Kahimat Itah Bakas Tabela\n   Tuah Rajaki Atun Babala\n   Umur Panjang Belum Baguna\n\n\n21.Hetuh Itah Basarah Bulat\n   Hinje Atei Tiruk Pampakat\n   Manintu Hatalla Uka Kahimat\n   Bereng Barigas Itah Salamat\n</string>
    <string name="text_kandayu2">\n1. Atei itah harajur mangenang\nManiruk auh te sapanjang-panjang\nAuh lunas jalan malempang\nPanamuei randung banama tingang\n\n2. Banama mamuat paramun gawi\nIje mahin dia ati balihi\nTarantang garu due puluh ije biti\nPuat banama te sapan jadi\n\n3. Banama tanggar te dia tiling\nItah samadiai uras mahining\nPalus inulak auh bataling\nRaja ngaragan je balai mihing\n\n4. Tulak banama gitar gantau\nNaharep matan andau tumbu\nPanamuei banama gulung pahuru\nUmba kakare taluh ije inggau\n\n5. Auh kandayu sasar basikap\nBanama mahalau ambun tantilap\nPanjungan manjung inuju ancap\nLawang haselan kalawet batatap\n\n6. Manjung i-urik dia narusan\nTende balaku sawang kaharingan\nTihang banama murik jalayan\nNamuei danum tatau nyahukan\n\n7. Tamuei banama paham bagulung\nDia nyarita je luwuk tanjung\nBanama tingang palus parantung\nTende lewu bukit Ambun Bagantung\n\n8. Banama tingang je palus tende\nMantir mantang je Rahan Dare\nPutir Santang ewen hanyahe\nRaja kameluh bawi hatue\n\n9. Mantir mansanan ampin jalanae\nUntung rajaki inenga akae\nLilis Lamiang hapan manduae\nBakam Batu eka nyarangae\n\n10. Gawin Mantir te uras jadi\nLimbah balaku ewen nanjuri\nLumpat Banama i-engkat tali\nBanama haguet dia bahali\n\n11. Tamuei banama dia bambilit\nNanturung tumbang je lawang langit\nRaja Tantilap je utus rihit\nAsun Bulan manjijit huit\n\n12. Lawang langit haluan Banama\nJamban Sangiang Mantir balua\nBukit masuluh bintap tantawa\nTende lewu Bukit Tambak Raja\n\n13. Ampin tamuei Banama bagulung\nTende nyambau je Rahan Timpung\nUluh are rata hapumpung\nUngkup babuhan laut mangantung\n\n14. Handue Raja mendeng nanjuri\nRahan Timpung umba Nyai Siti\nUmur panjang tuah rajaki\nBanama batulak Rahui ngamburi\n\n15. Banama namuei je hararahan\nMurik tumbang je kasabahan\nBurung metu macam bakuyan\nLauk bilis Ranying Manjuhan\n\n16. Panamuei banama dia panjang\nMurik pantai danum sangiang\nRaja tatau je lebih sanang\nMina bulau telu karung kajang\n\n17. Tende banama hete hanjulu\nRaja Mantir mendeng balaku\nUmba Raja je Burung Baru\nTakar gantang inenga telu\n\n18. Banama namuei hai pahalendang\nMantir mandulang untung aseng panjang\nMurik pantai danum sangiang\nSembang tumbang ulang hagandang\n\n19. Labehu eka Tambun Baputi\nTalagan tuah talangan rajaki\nAkan gagenep uluh ije ati\nBakas tabela hatue bawi\n\n20. Tamuei nyandar randung banama\nMamuat balai lambang palaka\nEleh kakanderang jadi hakaja\nUmba panatau je Tingang Rangga\n\n21. Mantir mendeng palus hagatan\nMahining auh kanderang tingang\nHarandue Raja mambuka lumping\nSarangan bulau untung aseng panjang\n\n22. Banama miar je jala-jalan\nMurik batang danum jalayan\nPahalendang lewu te palus gitan\nBagare kaleka je Batu Nindan\n\n23. Banama sembang kaleka lewu\nBua are sukup macam baribu\nGagenep batang masak manuru\nTeras sawang salanja sanselu\n\n24. Mantir marentah tarantang garu\nLumpat maname je huma Ungku\nSapala namuei uras ilaku\nBehas jete je paham perlu\n\n25. bihis-bihisan tarantang garu\nmimbittintue sama baramu\nbabaran garing karungan metu\nmanuk bawui je lakang buku\n\n26. bagantung banama tende batahan\nmanunggu masak bari panginan\nTeras Sawang Eteng pakanan\nGanan Luyang bawin balian\n\n27. Raja mantir haguet manyampan\nBahata tambak tuntang panginan\nTuntang balai sarin kambungan\nAkan likut kaleka batu nindan\n\n28. Raja dumah puat sadia\nUluh lewu kaleka, due biti umba\nBabaran garing imuat kea\nApar dulang landai parada.\n\n29. Lasang dumah hai pahalendang\nMantir mampandui salumpuk Entang\nIntu talagan untung aseng panjang\nRajaki tuah belum tatau sanang\n\n30. Mantir dumah mendeng nanjuri\nLewun tamparan uluh tuh ati\nRaja kameluh je putir Nyai\nRaja uju kanaruhan basakati\n\n31. Limbah raja mendeng mujan\nSalumpuk mandui nyalung kaharingan\nTeras sawang laluh ngaragan\nJamban injijit- je halalian\n\n32. Banama batulak ampi jadi\nBatu nindan jadi i-lihi\nHayak auh paham karami\nTapuk tasik ngantung santagi\n\n33. Panamue banama dia kejau\nMahalau tasik rampang matan andau\nAre eka ije i-halau\nSembang banama huang ije pulau\n\n34. Hining itah je bara bahut\nKinjap uluh tau manyewut\nBanama namuei dia maliut\nJete bagare pulau karungut\n\n35. Murik danum barirai parantung\nMahalau lewu bukit batengkung\nButut nusa bukit lambayung\nTarusan kumpang tame bagulung.\n\n36. Banama tapuk danum jalayan\nBatang danum menteng bajaman\nBukit sua tintun tujuan\nTende banama tekap Malayan\n\n37. Hangkalime mantir nanjuri magun\nUmba Raja Rawing Tempun Telun\nTuntang Kameluh Tempun Tiawun\nTaluh inggau uras atun dinun\n\n38. Jadi nanjuri haguet banama\nRawing Tempun Telun mahin umba\nMurik nalatai kare lewun Raja\nTarusan paruru barantai i-huru kea\n\n39. Tapuk batang sangkalila\nDanum tatau je baranuha\nTengan awi Ranying Hatalla\nTende lewu bukit kasinta Raja.\n\n40. Sembang bukit sinta kasambuyan\nMantir lumpat je rahan runjun\nPanamuei jalanae uras insanan\nSangomang lentar rata katawan\n\n41. Bukit shinta jadi i-nggawi\nBanama inulak mujan kea jadi\nMurik tarusan nyalung nantiri\nManyundau tamparan je itah ati\n\n42. Tamuei banama kejau ingguang\nTapuk tasik riak Mihing Sambang\nNyamah manelak Baner Sangkuang\nSimpei karuhei kaleka huang.\n\n43. Murik danum simpei karuhei\nDanum hasahep penyang karuhei\nLasang timpung nyahaman bewei\nHapan mantir nangkaje rawei\n\n44. Dumah mantir nyampan jalanae\nSupun untung lamiang induae\nEntang tingang tintun tujuae\nBakam batu eka nyarangae.\n\n45. Banama haguet murik laju\nEleh tapuk tasik sangkalemu\nPahalendang banama bahalap tutu\nRaja ngaragae je ewen telu\n\n46. Haluan banama sangomang bahut\nIe manelak rasau je kaput\nHayak tarusan ambun hadurut\nTatau nyahukan tasik basewut\n\n47. Ampin Banama jalanae rangkah\nBanama tapuk tasik manuah\nSangomang haluan je-japan tatah\nLampang ije kabawak kandarah\n\n48. Pantar Nyalung Bukit Batu jadi gitan\nRaja Telu uras jadi katawan\nNutung garu mamapui Manyan\nMurik batang danum bapantis runjan\n\n49. Mahalau bukit ije are tutu\nHakayun penyang je sangkalemu\nUju bukit ije batantu\nBanama tende huang laut lewu.\n\n50. Bukit uju je baratingang\nBanama tende huang laut batang\nMantir balua jamban ingancang\nManarui jalanae Banama Tingang\n\n51. Janjulanan banama ije namuei\nJe-inggau uras tege bewei\nBungai langit Raja Manyamei\nTende Bukit Tampung Karuhei\n\n52. Bara hete Banama Batulak\nLimbah dinun kare kahandak\nUmba bapae Raja hakutak\nIndue inyundau tamparae sulak\n\n53. Banama tulak tame tarusan\nTapuk batang danum letai runjan\nPanamuei hindai tau Malayan\nTende banama je nyambau rahan\n\n54. Rahan kameluh Nyai Inai Mangut\nNyai mahaga je runjan riwut\nEwen sundae tatau basewut\nSandik karuhei penyang sambalut\n\n55. Batulak tinai Banama manuju\nTarusan bulau je sangkalemu\nPanamuei banama te paham laju\nTapuk tasik mandalan raja telu\n\n56. Bukit linda bulan eka tende\nMantir lumpat je rahan dare\nRaja kameluh je uras tege\nUluh danum karimoi kampeleng hete.\n\n57. Raja mantir pandulang untung\nBanama palus haguet bagulung\nBulau namburak tarusan nanturung\nTapuk tasik gandang ngarambang duhung\n\n58. Banama dimpah dia bambilit\nNaturung danum mantining langit\nGadung gasa balai masigit\nUpun garing je tungket langit\n\n59. Panamuei banama je jala-jalan\nLimbah jadi maja ije rahan\nPalus tapuk tasik handaran\nHayak tende intu je rahan\n\n60. Tulak banama tinai jala-jalan\nLimbah jadi maja ije rahan\nTame tinai ije tarusan\nPalus tapuk tasik kaharingan\n\n61. Raja telu, tunggal sangomang\nPalus nanturung ije pahalendang\nBatang garing tau nganderang\nMangku-Amat Sangen Nyai Jaya Sangiang\n\n62. Uras jadi taluh ilaku\nBatulak tinai ewen Raja Telu\nLimbah manyundau je tingang tatu\nMurik batang danum marakunju\n\n63. Panamuei banama je paham panjang\nManyarah pantai danum sangiang\nMandulang balau untung aseng panjang\nTapuk tasik jaleang tingang\n\n64. Banama namuei jala- jalan kejau\nSupun untung are inyundau\nBenang Entang Kandarah Bulau\nTapuk tasik je pawah Bulau\n\n65. Panamuei Banama tinai parantung\nTamuei raja telu paham bagulung\nNyandar batang lunuk bagantung\nTapuk Danum Nyalung Batengkung\n\n66. Dimpah tasik malambung bulau\nGitan pahalendang tuh ije pulau\nJamparan Banama dia mahalau\nTende palakuan kare panatau\n\n67. Haguet banama tinai parantung\nTamuei raja telu paham bagulung\nNyandar batang lunuk bagantung\nTapuk danum Nyalung Batengkung\n68. Raja telu je hakanduang\nBanama narusan je salat sawang\nDanum mendeng jete ingguang\nTende bukit bulau kangantung gandang\n\n69. Kangantung gandang sembang jadi\nRaja telu palus batatap biti\nMingat kajayae sapire ije ati\nEwen telu uras mandai\n\n70. Mendeng raja tunggal sangomang\nLumpat lewu bukit kagantung gandang\nPakaian sukup je batun penyang\nDuhung hintan je intu kahang.\n\n71. pakaian uras je hapan jadi\nRaja telu haguet mandai\nTisin bulau je sinta mani\nIe mahapan aran raja putar tiki\n\n72. Mangkepan tisin je sinta mani\nKayu erang palus indai\nTamparan samadiai te uras ati\nUka kare gawi uras tau manjadi\n\n73. Mendeng hayak je raja telu\nUras manalih je upun kayu\nErang Tingang gambalang nyahu\nTuntang kayu pampang saribu\n\n74. Ampin Raja Tunggal Sangomang\nSembang Upun je Kayu Erang\nHete raja mendeng manimang\nTempun gawi belum tatau sanang\n\n75. Timang Kayu Erang te sukup jadi\nJanjin Hatalla i-ilalus i-awi\nPa-intih Hatalla ije mandai\nTikas Sangomang tuh ije biti\n\n76. Tungking langit pals mandai\nKayu Erang katamparae ati\nBatang Erang te puna sakti\nEdae bungking te sapanjadi\n\n77. Hete Sangomang mijen bajanda\nDuhung inyilak hapa mambuka\nBungking ranggang te gita huma\nKameluh Bulau je Bawin jatha\n\n78. Kameluh Bulan je bawin jatha\nKameluh Anak Ranying Hatalla\nSupun untung i-laku Raja\nNyalung Kaharingan induae kea\n\n79. Talagan tuah lapekung rajaki\nUras imekat tuntang injawi\nKahimat mangat tau manjadi\nSamadiai kahandak ie kurik hai\n\n80. Taluh handiai te uras dinun\nAmpin Raja Telu te handak muhun\nUtus bibit tilap manurun\nTukep sembang je baner upun\n81. Uras muhun jadi je Raja Telu\nBara Kayu Gambalang Nyahu\nPusaka baguna je uras dinu\nKaharingan Belum Penyang Sangkalemu\n82. Raja Telu je hakanduang\nLimbah mandai hapantar pinang\nManyundau Raja je Angking Penyang\nTuntang Kameluh Putir Selung Tamanang\n\n83. Raja Angking Penyang eka balaku\nSapire bewei taluh ije tau\nSupun untung bulau sangkalemu\nKare tangkalasan je bunu hantu\n\n84. Kangantung gandang sukup gawi\nRaja mantir mendeng nanjuri\nHakaliling lewu sapire ije ati\nRaja Kameluh pire-pire biti.\n\n85. Kagantung gandang sukup gawi\ni-lalus awi Raja Telu Biti\nmampandui salumpuk sapire ati\nmangat batuah belum marajaki\n\n86. Tulak Banama bara lewu bukit\nJarak i-engkak palatar injijit\nSupun untung uras i-imbit\nDanum mendeng ngatimbung langit\n\n87. Panamuei Banama dia kejau\nTapuk danum banyahu bulau\nHetuh are taluh inyundau\nKayun penyang karuhei tatau\n\n88. Ayun Balai Sarin Kambungan\nMangat tau uras katawan\nPanamuei Banama murik jalayan\nTende manjala je lauk untung\n\n89. Labehu handalem riam hantutung\nBanama tapuk sarigadung untung\nTende manjala je lauk untung\nItah kumae tatau manyambung\n\n90. Haguet Banama murikharatean\nUngkup Sawang sapire ije gitan\nRaja Telu namuei kabajuran\nBukit Tunjung eka tujuan\n\n91. Bukit Tanjung Sembang jadi\nTende ungkup sawang tempun gawi\nUluh are panggil barami\nBanama bajarat imeteng tali\n\n92. Hetuh banama ba-ungkar paut\nLakang buku impalumpat\nIndang Salangking Ampat Salamat\nBagawi karas atei bahimat\n\n93. Raja umbet gawi-gawian\nMasak uras bari panginan\nPanggil are biti bakuyan\nRaja ewen nyarung-ngantihan\n\n94. Limbah ngantihan hapantar pinang\nSama ngantung tulang batekang\nRaja Telu je hakanduang\nEwen mimbul je batang sawang\n\n95. Ewen mampendeng je batang sawang\nBawi sandah je nangkasiang\nKayun karuhei akan karambang\nSirat bulat je hakalingkang\n\n96. Sadia jadi gawin karambang\nTelu Raja mendeng mangkang\nBatang sawang palus inimang\nTempun gawi je tatau sanang\n\n97. Gawi uras jadi sadia\nUpun Sawang jadi inata\nNyalung Kaharingan i-nanjuri kea\nPanengan awi Ranying Hatalla\n\n98. Limbah jete panggil bakarak\nBuli eka tintun kahandak\nKilau ampin ampah bakarak\nBanama tingang handak batulak\n99. Banama masuh danum banyahu\nManyarurui ampin jalan je helu\nSupun untung are i-laku\nInanjuri kareh amun sembang lewu\n\n100. Pambuli banama paham bagulung\nTapuk tumbang panjungan manjung\nPalus masuh tinai je parantung\nTilap ambun lepah i-nanjung\n\n101. Panamuei randah banama buli\nSembang eka uluh tempun gawi\nPalatar i-uluh injarat tali\nTatambat hila lawin kamburi\n\n102. Banama tingang je jadi dumah\nMimbit unung rajaki tuah\nKaruhei tatau penyang panyampah\nTampalawei andau je durut sawah\n\n103. Andau sawah tarang balawa\nKare gawi tinai nampara\nRangkan panginan uras impalua\nBara balai lambang palangka\n\n104. Matan andau jadi gantung\nRaja nanjuri je supun untung\nKayun karuhei penyang hatampung\nBara ngambung tasik malambung\n\n105. Panginan uras jadi sadia\nPiring saling uras impalua\nBangkusan timpung uras i-riksa\nBungkar puat randung banama\n\n106. Bungkar puat banama tingang\nBehas tambak labien gantang\nBulau singah manyurung timbang\nDepen uei hanjuju gawang\n\n107. Raja telu ewen hakanduang\nMameteng manas nelun lamiang\nJamban karuhei je untung panjang\nPanyaang panarangmek tuntbang unt\n\n108. Buwur hambaruan rata jadi\nI-hantuk i-malas hayak inyaki\nHampatung tuah tuntang rajaki\nSahapus hakekat je niat gawi\n\n109. Palempang jalan tikas tuh helu\nHajamban riwut bahing kandayu\nInsanan awi je raja uju\nAkan panungkup je Raja Bunu\n\n110. Kalutuh auh jalan palempang\nNyarita tamuei banama tingang\nNgaragan Raja Tunggal Sangomang\nNanturung Batang Kayu Erang Tingang\n\n111. Mangat itah rata katawan\nTamuei banama murik jalayan\nJalanae balaku nyalung kaharingan\nKayun penyang karuhei pasihan\n\n112. Uras sukup taluh indinu\nAwi raja ewen telu\nLepah i-nanjuri amun sembang lewu\nKayun panatau je sangkalemu\n\n113. Auh palempang kalutuh bewei\nKahanjak huang narui parawei\nKakare auh keleh –nyimpei\ni-haga i-rima je huang atei\n\n114. Jalan malempang je tende helu\nTende kea riwut kandayu\nMahapan kandayu rawei balemu\nBasarah akan Hatalla ngambu.\n</string>
    <string name="text_kandayu_parawei">\n1. Nyahu hai paham bataling\nMarawei utus uluh kaliling\nKilau pahiau suling gariding\nNasa kaharingan je Balai Mihing\n\n2. Kilat panjang nyahu batengkung\nNyahu marawei utus bagulung\nTegah i-uap je gadung untung\nDimpah rahusan tasik malambung\n\n3. Batengkung hiau je nyahu hai\nMarawei utus dia suali\nMurik Tarusan nyalung nantiri\nManyupa tamparae tuh ita ati\n\n4. Metuh kaput je dia gitan\nHatalla manyewut auh tamparan\nHamauh manyewut intan Kaharingan\nKaput hapisah palus sabahan.\n\n5. Langit petak jadi balawa\nUluh kalunen jadi inampa\nTaluh handiai saraba injapa\nKalute sulak gawin Hatalla\n\n6. Peteh mandehen Ranying Hatalla\nUmba kalunen iji i-nampa\nNyuang petak nguntep dunia\nEla manggawi taluh je papa\n\n7. Nyahu hai ayun hakumbang\nHayak kilat je paham panjang\nBara Bukit kangantung gandang\nBalua tahanjungan je Kayu Erang.\n\n8. Nyahu hai kilat balawa\nAuh peteh Ranying Hatalla\nKaharingan tetep dehen i-haga\nNyamah petak langit i-naheta\n\n9. Auh Nyahu kilat batantu\nManyarurui tamparan taluh je helu\nInyaksi indehen awi Raja Uju\nKaharingan marawei dia balemu\n\n10. Nyahu hai kilat hajanjala\nJamban peteh Ranying Hatalla\nMamparendeng itah je ela laya\nKaharingan jete jalan balawa\n\n11. Kilat panjang nyahu hakumbangang\nBalua bukit ngander tingang\nRaja Uju ewen hakanduang\nKaharingan nyarurui je ela laya\n\n12. Ujan labat kilat hanyahu\nKaharingan jalan tanduhan helu\nPeteh Hatalla dia balemu\nMarawei uus je Raja Bunu\n\n13. Kilat panjang nyahu ngaruntung\nRiwut marawei penyang hatampung\nSama mananggar je gantung untung\nUka itah tatau manyambung\n\n14. Kalute kapaham auh parawei\nBalaku penyang je hinje simpei\nInyimpei dehen je huang atei\nMurik tarusan balawang karuhei\n\n15. Auh palempang baguna tutu\nAkan utus je Raja Bunu\nTutuh kameluh balimut batu\nPeteh muhun je bara ngambu\n\n16. Auh parawei tikas tuh helu\nHajamban riwut rawei kandayu\nManyarurui peteh Hatalla ngambu\nPajanjuri paseban hulu banyahu\n\n17. Ampin pasin Ranying Hatalla\nAkan itah sahapus dunia\nBalai Kaharingan tege inampa\nJamban manyimpei peteh Hatalla\n</string>
    <string name="text_kandayu4">\n1. Ujan-ujan aseng panjang\nSambalut simpei bambang penyang\nMandehen bulau untung panjang\nMamburak rabia nyaman tuyang\n\n2. Nasaki Dahan / Tanteluh manuk darung tingang\nBatambang untung aseng panjang\nBereng barigas belum tatau sanang\nBatarung pulu lampang hagatan\n\n3. Mamantis nyalung kaharingan\nAkan entang tingang mangawan\nUtus Raja Bunu te huran\nManyelem behas hambaruan\n\n4. Nanjuri –ku bangkang haselan tingang\nBatu junjun karepurun entang\nMalisen bara peres panganduang\nSama rata ba-umur panjang\n\n5. Kuruk bulau hambaruan\nSambalut nyalung kaharingan\nBalasang kandayu iye nyawanan\nTumun peteh tingang tatu huran\n\n6. Sama kanuah anak jatha lampang\nManasa pandung je balau panjang\nHajamban kandayu Kayu Erang\nNanjak –ku bukit uju-hanya hajenjang\n\n7. Nutuh bulau pungkal raja\nHajamban asin Ranying Hatalla\nBawi hatue bakas tabela\nKurik hai dia imbeda.\n</string>
    <string name="talatahdanmanggaru_text">1. Sangku\n2. Behas/Beras\n3. Dandang Tingang\n4. Sipa Giling Pinang\n5. Ruku (Rukun Tarahan)\n6. Bulau Pungkal Raja (Duit Singah Hambaruan/Sangku)\n7. Behas Hambaruan ije bungkus\n8. Undus Tanak huang kasa\n9. Tampung Tawar huang galas hayak atun danum inyampur umba minyak harum\n10.Parapen, atun/atau Bara Api\n11.Garu, Mayan, Dupa\n12.Benang Lapik Sangku\n13.Tanteluh Manuk manta ije kabawak\n14.Kambang sukup macam\n\nSUSUNAN BASARAH\n\n1. Manggaru Manyan Sangku Tambak Raja\n2. Doa`a Tamparan Basarah\n3. Kandayu Manyarah Sangku Tambak Raja\n4. Membaca Pampeteh Ranying Hatalla Huang \n Buku Paturan\n5. Kandayu Mantang Kayu Erang\n6. Madehen Pampeteh Raying Hatalla Langit\n7. Kandayu Parawei\n8. Doa Kahapus Basarah\n9. Mambuwur Behas Hambaruan, Mamantis Undus\n Tanak, Manampung Tawar, Tuntang Tanteluh Manuk\n Akan Manyaki/Mamalas,Tau kea Impahinje Huang\n Tampung Tawar.\n\n MANGGARU SANGKU TAMBAK RAJA\n\n Inggaru manyang-ku panatau Sangku Tambak Raja,\nije bahalap basuang Behas Manyangen Tingang,\nbahalap ngarabang hapan giling pinang, hambalat rukun\ntarahan,basingah bulau pungkal raja, rabia tisik\ntambun, neras hapan behas hambaruan ije mungkus\nbangkusan timpung, hayak maluhing hapan Dandang\nTingang ije kadandang, mangat hai pahalendang, datuh\nhai pahalingei, inyarah ikei hajamban auh basarah ikei,\nakan Ranying Hatalla Langit, Jatha Balawang Bulau,\npalus sahur baragantung Langit, parapah baratuyang\nhawun, hapan ikei balaku asi belum, palakuan awat\nmaharing, umba bitim Raja ije hai kuasam belum, mangat\nkare kahandak ikei uras tau manjadi tumun gawim, ije\njadi manjadiaan sahapus pantai Danum Kalunen tuh hemben huran.\nHuang aram tuntang kuasam ikei balaku,\nSahiy, Sahiy, Sahiy.\n\n</string>
    <string name="texthub">Aplikasi ini dirancang dengan tujuan untuk mengisi waktu kosong kuliah pengembang serta membantu pengguna dalam basarah/beribadah. Aplikasi ini masih dalam tahap Beta dan akan terus diperbarui untuk meningkatkan kualitas dan fungsionalitasnya. Terakhir, pengembang mengucapkan terima kasih kepada adiknya Surya Agung Dwi Pratama atas bantuannya dalam mengembangkan aplikasi ini. Jika Anda memiliki saran atau kritik, jangan ragu untuk menghubungi pengembang di bawah ini.</string>
    <string name="dua_kahapus">\n- Palus inanjuri ganan Tandak, balua bulau pantar tatah bahanjung rabia sanduri guntum.\n\n - Bahi-bahing panganak andau balua purung hai malabehu benteng, siru datuh marantau ruang ije gantung pahalendang tinggi pahalingei, ruwan parung Jatha balawang bulau, sirun kanaruhan bapaher hintan.\n\n - Bambahingan panyandai bulan nehus siru sari pangku, palus nyalumbu ambun tilap telu puluh malangkawet enun lime balas Hatalamping.\n\n - Palus tapuk tasik kapanjungan manjung halawu tumbang Lawang langit, kakarungut ganan Tandak namuri nuking uju Lawang juju nanjung ianangkalau.\n\n - Eleh tapuk tasik malambung bulau harende laut bapantan hintan, palus murik batang danum mendeng ngatibung Langit, mananturung pahalendang balai bulau napatah hintan sali padadusan Ranying Hattala Langit, Tuhan Tambing Kabanteran Bulan, Raja Tuntung Matan Andau, ije hai kuasa belum datuh japa jimat maharing.\n\n - Kakarungut tinai ganan Tandak, jamjaruruman karangkan lingun ikei tingang esum pantai danum kalunen nalatai tisui luwuk kampungan bunu.\n\n - Basa nduan hambeken katun ikei hayak-hayak handak manutup Pumpung basarah ikei tuh mahapan do\'a ikei Huang Aram tuntang kuasam ije hai.\n\n - Mangat bitim mujan Nyalung Karingan Belum Nantisan Guhung Panaling Aseng akan ikei handiai, ije tege Huang ambun andau/Alem etuh, palus akan kare tundah jalahan ikei ije melai Huang Huma Tuntang ije Mawi jalanan kejau.\n\n - Uka awi asin tuntang sintan ikei tau i-awat tuntang halajur ingat kakare auh aum akan galang pambelum ikei Huang Batang Danum Injam Tingang tuh.\n\n - Mangat ikei tau halajur penyang hinje simpei paturung mandereh danum pananggak rundung hapamantai tambun.\n\n - Mangat ikei tau belum hatampung kilau bua Kayun sangalang garing, haring hatundun tingkah bua Kayun Lampesun Kereng.\n\n - Ngatah tinai bitim Ranying Hattala Langit Tuhan Tambing Kabanteran Bulan Raja Tuntung Matan Andau, akam mangejau kakare ikei handiai bara kare taluh papa, peres bari baratus ngangguranan arae sampai saribu sasabutan biti.\n\n - Akam manenga tangkalasan Kasingen lewu mandereh danum, kaharin rundung hapamantai tambun.\n\n - Akan ikei tau belum panju-panjung kilau pisang tangan tarung, tatau Saban ureh ngalawan kilau asang suhun danum, Raja manggigi tingkah Lawang baung andau.\n\n - Basa bitim Puna tawan ikei, Raja ije mahunjun bara Raja awang ije beken kuasa balitam jatun bara tikas kuasam.\n\n - Dia panjang riwut rawei hajamban bahing ganan tandak, isen ambu sarahin tisui babalang ganan kandayung ku. Eleh manting nduan tahanjungae palus nende mijen panyalampaliae\n\n - Palus buli ganan tandak, bulu batambang salumpuk entang, mules lepas ganan kandayung mulang tantakep tanterus tuyang.\n\n - Buli hayak ganan tandak, buli bulau pantat tatah, mules lepah ganan kandayung nyuruk rabia sadurin guntum, ruwan junjun helu.\n\n - Kuruk hambaruan ikei buli nyelem bangkusan timpung, mangat hariten halawu benteng, uka barintih nduan hila upun tundu, buli hayak panyalembang untek, panarang atei, parentas rawei, paharus jalan parajang hukum, buli hayak kayun penyang karuhei tatau sandik paturung sangkalemu Raja.\n SAHIY\n</string>
    <string name="doa_tamparanteks"><![CDATA[5 Sarahan Atau Pengakuan Iman\n Ikei mangaku tuntang percaya\n 1.Ranying Hatalla Langit Katamparan\n 2.Langit Katambuan\n 3.Petak Katapajakan\n 4.Nyalung Kapanduian\n 5.Kalata Kapadudukan\n\n - Inanjuri ku ganan Tandak, balua bulau pantar tatah bahanjung rabia sanduri guntum.\n\n - Bahi-bahing panganak andau balua parung hai benteng, siru datuh ije marantau ruang ije gantung pahalendang tinggi pahalingei.\n\n - Bambahingan panyandai bulan nehus siru-sari pangku palus nyalumbu ambun tilap telu puluh manehus enun lime balas hatallamping eleh tapuk Tasik kapanjungan manjung, halawu tumbang Lawang langit.\n\n - Palus ganan Tandak buah Tasik malambung bulau harende laut bapantan hintan sali padadusan ranying hattala langit ije hai kuasam belum datuh japa jimat maharing.\n\n - Kangkarungut ganan tandak jamjaruman karangkan lingun ikei tingang esum pantai danum kalunen, nalatai tisui Luwuk kampungan bunu.\n\n - Bau ambun andau/Alem tuh ikei tingang are hakampeleng renteng tambun tandan hapampungan lingkat Mijen ruang Parung hai.\n\n - Basa ikei manaharep tuntang manyarah kapanatau Sangku Tambak Raja ije gantung pahalendang tinggi pahalingei, ije basuang Behas ba-asal bara parei Mayangen Tingang.\n\n - Bahalap ngarambang mahapan giling pinang ihambalat awi rukun tarahan hayak ineras bulau hambaruan ije bangkusan timpung basingah bulau pungkal raja Rabia Tasik tambun.\n\n - Bahalap maluhing hapan dandang tingang ije kadandang inyarah ikei akan mahapan do\'a, hapan ikei Balaku asi belum palakuan awat maharing dengan ije Puna hai kuasam belum datuh japa jimat maharing, ije mahunjun bara kare Raja awang beken.\n\n - Tingang Tatu Ranying Hattala Langit Raja Tuntung Matan Andau , Tuhan Tambing Kabanteran Bulan nuntun pahayak ikei tuntang memberkat kare taluh gawin ikei handiai, Mangat uras tau manjadi kilau gawim ije jadi manjadi taluh handiai sahapus kalunen junjun helu huran.\n\n - Ngatah tinai balitam Ranying Hattala Langit Tuhan Tambing Kabanteran Bulan, akan mujan Nyalung Karingan Belum Nantisan Guhung Panaling Aseng Akan Ikei Handiai.\n\n - Mangat kare ikei handiai sama tau belum panjang umur, batuah marajaki huang batang danum injam tingang rundung masih nampui burung.\n\n - Uka ikei tau halajur penyang hinje simpei paturung humba tamburak mangat ikei tau akan tanggeran lewu mandereh danum panangak rundung hapamantai tambun.\n\n - Tinai uka ikei tau belum tatau sanang Haring manggigi tingkah lawang baung andau.\n\n - Akam masi, mawat mampahayak tuntung mangejau kare ikei handiai bara kare riwut peres baratus gangguranan are sampar saribu sasabutan biti.\n\n - Mangat kare ikei handiai ije tege tingang mumpung renteng tambun randan hapampungan lingkat huang ambun andau/Alem tuh, sama tau nupi nekap kayun penyang karuhei tatau, ngampa sandik paturung sangkalemu raja.\n\n - Akam kea mampakeleh kare Kula jalahan ikei ije buah kahaban kapehe, Lasut darem mampahayak tundah kulan ikei ije awang nampa jalanan kejau, akam kea mangarendeng kare paharin ikei ungkup uluh kaharingan ije handiai puji.\n\n - Mahining Auh ajar ayum ije Baguna akan galang pambelum ewen hajamban basarah tuh, uka ewen tau barendeng pahayak ikei.\n\n - Auh hatampulu ikei Balaku asi belum dengan, kueh bitim tau rise rawei hangkahanya ikei palakuan awat maharing isen balitam tau basule huange.\n\n - Basa tawangku bitim puna Raja ije mahunjun bara kare Raja ikei beken balitam kuasa jatun bara tikas kuasam, tuntang bitim tampung sahur baragantung langit balitam tundun parapah baratuyang hawun.\n\n - Dia panjang Riwut rawei hajamban bahing ganan Tandak isen Ambu saruhin tisui, babalang lanatan ganan kandayung eleh manting nduan tahanjungan palus nende ku mijen panyalampaya\n\n - Palus buli ganan Tandak, buli batanbang salumpuk Entang, mules labatan ganan kandayung mulang tantakep tanterus tuyang\n\n - Buli hayak ganan Tandak, buli-bulau pantar tatah, mules lepah labatan ganan kandayung nyuruk rabia sadurin guntum ruwan junjun helu.\n\n - Kuruk hambaruan ikei buli, buli nyelem bebas bangkusan timpung mangat hariten halawu benteng barintih nduan hila upun tundu, buli hayak kapintar-harati, panyalembang untek, panarang atei, parentas rawei, paharus jalan paranjang hukum, huang aram tuntang kuasam je hai ikei balaku.\n SAHIY\n\n]]></string>
    <string name="kandayu_metuh_mangubur">\n1. Ayu Itah Sama Manarang \n Janjin Ranying Hatalla Usang \n Liau Kaharingan Kanesek Layang \n Raja Entai Nyahu Tege Manambang \n\n 2. Pasahan Raung Jadi Ingguang \n Uka Tarung Tau Lampang \n Manunggu Duhung Mama tandang \n Imbit Talawang Jambu Bahandang \n\n 3. Amun Tarung Jadi Lampang \n Ikau Misik Bara Tiruh Tingang \n Nalian Lanting Ije Ingguang \n Inggaduh Awi Je Indu Rangkang \n\n 4. Indu Rangkang Bakas Lewu \n Jamban Liu Liaung Sangkalemu \n Jamban Buli Lewu halu \n Nyenguk Liang Ije Kajanjulu \n\n 5. Lewu Tatau Lewu Hai \n Hai Pahalendang Hayak Rami \n Tokiu Lahap Hayak Barami \n Kanjan Tari Baganti-Gati \n\n 6. Kalute Karamin Lewun Hatalla \n Akan Kalunen Jadi Sadia \n Aluh Jipen Atawa Raja \n Uras buli Lewun Hatalla \n\n 7. Kalute Itah Jadi Katawan \n Ranying Hatalla Jadi Mansanan \n Lewun Hatalla Uka Nyahukan \n Nyaring Panyalaya Dia Katawan \n\n 8. Intu Hete Uras Hanjak \n Pambelum Taheta Uka Kahanjak \n Lewu Tatau Jadi I-andak \n Ranying Hatalla Jadi mangilak \n\n 9. Awang Susah Hete Sanang \n Lewu Tatau Akan Ingguang \n Hete Tarung Kalunen Lampang \n Lewun Kuasa Uka Kasanang \n\n 10. Tikas Hetuh Rawei Manarang \n Manarang Janjin Hatalla Usang \n Balaku Tarung Nule Lampang \n Bakandung Bulau Je Untung Panjang \n\n 11. Tarantang Nule Balaku Asi \n Terai Bakanduang Rutas Pali \n Kalunen Handiai Hatue Bawi \n Balaku Inengan Tuah Rajaki \n\n 12. Ikei Laku Tuah Rajaki \n Jatta Nanggera Hatalla masi \n Bakas Tabela Hatue Bawi \n Kuruk Hambaruan Ikei Buli \n\n</string>
    <string name="nyelu_taheta">\n1. Ayu itah sama-sama manara \n Manara aran Ranying Hatalla \n Hajat niat tinai namapara \n Itah lumpat nyelu taheta \n\n 2. Bajarumat intan tuh jadi dumah \n Dinu uras penyang panyampah \n Untung panjang je hambit tuah \n Panyangka tatamba hadurut lepah \n\n 3. Itah manumun auh tanturan \n Sanaman batu ije inapan \n Jete pusaka ela ingalapean \n Peteh Hatalla huang katamparan \n\n 4. Jatha Hatalla uras ingenang \n Kare kameluh indang sangumang \n Sahur parapah patahu antang \n Menyamei ijin uras inimang \n\n 5. Hajamban basarah itah balaku \n Umba raja je ngiwa ngambu \n Mendurut penyang je sangkalemu \n Masi ungkup je raja bunu \n\n 6. Itah basarah ela Malayan \n Dengan Hatalla ije katamparan \n Hajamban basarah itah mansanan \n Auh pampeteh Hatalla huran \n\n 7. Auh pampeteh Hatalla huran \n Mangat itah rata katawan \n Peteh Hatalla atun mansuman \n Intu kandayu tuntang panaturan \n\n 8. Mangat itah katawan rata \n Kakare auh petch barega \n Akan itah bakas tabela \n \"Panaturan\" kandayu dehen ihaga \n\n 9. Panaturan kandayu ela i-haga bawei \n Tapi imbasa hanjewu halemei \n Auh baguna jete inyempei \n Babuhan je layau jete irewei \n\n 10. Rawei uras je tundah kula \n Ungkup kaharingan awang je laya \n Sanan auh peteh Hatalla \n \"panaturan\" kandayu imbit imbasa \n\n 11. Ungkup kaharingan awang je laya \n Paham ngalapean Ranying Hatalla \n Amun hasundau taluh je papa \n Harun mingat sangiang dewa \n\n 12. Ulun kalunen je ela layang \n Pali mamapa je tatu hiang \n Ela pander je purung parang \n Mangat tarung jeleng hagatang \n\n 13. Ungkup kaharingan je ela layau \n Ela mahapan pander haliau \n Ma-ancak nyadiri ela manakau \n Bele utus te hayang nihau \n\n 14. Kandayu jetuh kilau pansanan \n Akan ungkup haring kaharingan \n Bele masrisan bara tanduhan \n Tanduhan je auh Hatalla huran \n\n 15. Auh peteh Hatalla huran \n Umba ungkup haring kaharingan \n Natumba karami manyasat jalan \n Hakekat atei ke butup intan \n\n 16. Awi tagal te itah rata \n Balaku asin Ranying Hatalla \n Babuhan je layau tau hasupa \n Hadurut pahayak nyelu taheta \n\n 17. Nyelu jetuh itah tinai bahajat \n Mudahan itah halajur pakat \n Kilau lunuk hapetang bulat \n Hambaruan bedehen bereng salamat \n\n 18. Kalute angat je kanahuang \n Ranying Hatalla halajur ingenang \n Mangat manenga bambang penyang \n Nenga panatau mandurut kasangang \n\n 19. Tikas tuh helu riwut kandayu \n Manarang aran Hatalla ngambu \n Pahayak itah mahapus nyelu \n Haluli tinai itah haragu \n\n</string>
    <string name="katika_bnahunan">\n1. Itah Niring Rawei Kandayu \n Balaku Berkat Hatalla Ngambu \n Nahunan Utus Raja Bunu \n Nyarurui Pelek Tingang Tatu \n\n 2. Bidan Palus Nggatang Mentang \n Balua Parung Marantau Ruang \n Masuh Hejan nyingkap Pakang \n Sangkum Kayun Je bambang Penyang \n\n 3. Karungut Auh Je burung lingu \n Melai Tahanjungan Je Pinang Lewu \n Kabajuran Bitim Tingang Esu \n Hapanduyan Danum Kalang Labehu \n\n 4. Palus Nasuhan Hejan Pakang \n Nekap Uras Kayun Penyang \n Bidan Palus Sampai Batang \n Nyaluhut Palus Garing Tarantang \n\n 5. Bidan nantilang Nyalung Jatta \n Awang Basial Dia Baguna \n Nantilang Uras Nyalung Je Papa \n Narusan Kalang Labehu Penda \n\n 6. Palus Tarantang Pandui Pasewu \n Mandui Panduyan Hatalla ngambu \n Uei Sawang Ranying Bunu \n Mantis Penyang Je Sangkalemu \n\n 7. Mandui Nyalung Panduyan Jatta \n Napupuk Guhung Ranying Hatalla \n Sangkum Pantis Panyangka Tatamba \n Mangat Tarantang Belum Baguna \n 8. Sambil Mandui Panduyan Jatta \n Bidan Hamauh Hayak Bajapa \n Saumur Belum Huang Dunia \n Tarantang Mandinu Berkat Hatalla \n\n 9. Jadi mandui Bidan Mentang \n Palus Nanjung Tanggui Malinggang \n Palus Mandai Hejan Pakang \n Maut Pakang Je bambang Penyang \n\n 10. Bidan Sampai Tiwing Panjang \n Petek Sintel Palus Manambang \n Tapajakan Kameluh Bara Tumbang \n Tapajakan Raja Tunggal Sangumang \n\n 11. Bidan Miar Hamauh Kia \n Balaku Berkat Ranying Hatalla \n Kabajuran Uras Dahiang Baya \n Palus Nyelem Labehun Huma \n\n 12. Tarantang Nyawau Labehun Huma \n Gawin Bidan Huang Kuasa \n Hajamban Behas Tambak Raja \n Nyingkap Sawang Nangkenya Hatalla \n\n 13. Tarantang Nahunan Jadi Inarang \n Nabasan Raja Hakanduang \n Mendeng Nokiuu Indang apang \n Nyingkap Bapahan Je Kayun Penyang \n\n 14. Bidan Harui Terai Mimbing \n Tarantang Bablai Bindang Talamping \n Lumpang Toso Palus I-imbing \n Anak Nangkenya Auh Bataling \n\n 15. Huang Hete Kalunen Rata \n Bawi Hatue Bakas Tabela \n Malalus peteh Ranying Hatalla \n Mamuhus Tarantang Mahapan Daha \n\n 16. Tarantang Imuhus Mahapan Daha \n Hayak Imeteh Peteh Baguna \n Tarantang Belum Huang Dunia \n Bingat Peteh Ranying Hatalla \n\n 17. Peteh Ranying Hatalla Huran \n Akan Kalunen Jadi Insanan \n Huang Kitab Je Panaturan \n Jite Kilau Patunjuk Jalan \n\n 18. Babalai Garing Tukang Tuyang \n Menyang Karungut Indang Apang \n Karungut Ngandayu Kilau manimang \n Mameteh Anak Garing Tarantang \n\n 19. Garing Tarantang Jadi Nahunan \n Tumun Pelek Tatu huran \n Jite Kilau Patunjuk Jalan \n Penyang Tarantang Andau harian \n\n 20. Tikas Tuh Helu Rawei kandayu \n Nahunan Ungkup Je Raja Bunu \n Manumun Pelek Je bue Tatu \n Mamenyang Peteh Hatalla Ngambu \n\n 21. Auh Kandayu Paham baguna \n Jite inyimpei Tuntang Irima \n Amun Tarantang Bakas Jeha \n Ela nalingau Peteh Hatalla \n\n 22. Peteh Hatalla jadi insanan \n Huang Kandayu Tuntang Panaturan \n Jite Bujur Je Kabajuran \n Inetei Tarantang andau harian \n\n 23. Itah Kalunen Jadi nahunan \n Nyarurui Pelek Tanduhan Huran \n Ela Nalingau Je Kaharingan \n Harus Imbina Saumur Jaman \n\n</string>
    <string name="anaksakula">\n1. Ayu Itah Sama Bahajat \n Mandurut Kayun Sapaingat \n Mangat Tarantang Sakula Tamat \n Ranying Hatalla Ilaku Mamberkat \n\n 2. Kalute Angat Kanahuang \n Hajamban Raja Uju Hakanduang \n Sapaingat Tandak Panyalembang \n Laku akan Garing Tarantang \n\n 3. Taraniang Sakula Je Kabajuran \n Ela Nangkenya Je Sumping Bulan \n Palin Sapaingat Jite Ihapan \n Bele Sakula Batal Dia Karuan \n\n 4. Tinai Amun Jadi Sakula \n Ajar Guru Keleh Ingguna \n Uras Imisit Ongkos Balanja \n Samandiai Ketun Awang Sakula \n\n 5. Bawi Hatue Je Dengan Guru \n Ela Mahapan Kutak Tanjaru \n Ela Kia Mikeh Balaku \n Ajar Ingat Kakare Ilmu \n\n 6. Tarantang Sakula Giat Balajar \n Mangat Tau Harati Pintar \n Mandurut Uras Je Pikir Akal \n Tarantang sakula Je Ela Nakal \n\n 7. Kandayu Jituh Je Kilau Peteh \n Mangat Tarantang Je Menteng Ureh\n Aluh Narusan Sakula Je Kueh \n Balajar Ela Je Baka Ureh \n\n 8. Bahajat Bamiat Je Ela Kurang \n Hambaruan Behas Manyangrn Tingang \n Manyampai Raja Uju Hakanduang \n Intu Lewu Kangantung Gandang \n\n 9. Rajin Basarah Tuntang Ngandayu \n Hajamban Basarah Halajur Balaku \n Dengan Ranying Hatalla Ngambu \n Mangat Masi Utus Raja Bunu \n\n 10. Ganan Tandak Halajur Maja \n Malinggar Langit Raja Kuasa \n Manyampai Uka Ranying Hatalla \n Huang Balai Bulau Paseban Raja \n\n 11. Tinai Ela Je Kalapean \n Ranying Hatalla Je Katamparan \n Ie Nantisan Danum Kaharingan \n Tuntang Mandehen Bulau Hambaruan \n\n 12. Amun Tarantang Tamat Sakula \n Bingat Peteh Ranying Hatalla \n Kaharingan Tatap Dehen Ihaga \n Sampai Petek Langit Inahete \n\n 13. Tarantang Tinai Ela Mambuka \n Jalan Angui Tame Nyaranta \n Rajin Badeder Ngarungut Mansana \n Ngarungut Badeder Ranying Hatalla \n\n 14. Ngarungut Badeder Ela Sambarang \n Ela Nalingau Je Tatu Hiang \n Ngarungut Badeder Keleh Manarang \n Mansanan Kahalap Je Tatu Hiang \n\n 15. Kalute Kia Pander Sarita \n Katika Pander Dengan Tundah Kula \n Kutak Pander Atur Rata \n Ela Nalingau Ranying Hatalla \n\n 16. Uluh Ungkup Je Kaharingan \n Kakare Gawi Uras Mansanan \n Mansanan Kabujur Tanduhan Huran \n Mangat Kalunen Rata Katawan \n\n 17. Tuntang Tinai Ije Mambatang \n Mangat Tarung Tau Lampang \n Aluh Mananjung Pahewan Antang \n Ela Sampai Hambaruan Layang \n\n 18. Aluh Nyelem Kalang Labehu \n Ela Sampai Je Giring Bulu \n Ela Mikeh Itah Mangaku \n Itah Manetei Tanduhan Helu \n\n 19. Aluh Namuei Tuntang Halisang \n Akan Hila Laut Mangentang \n Ela Mikeh Itah Manarang \n Itah Manetei Tanduhan Usang \n\n 20. Aluh Menda Nyahu Batengkung \n Ela Rusak Je Tiruk Itung \n Mangat Tau Hagatang Tarung \n Peteh Hatalla Itah Manyambung \n\n 21. Tikas Tuh Helu Je Hajat Miat \n Mandurut Kayung Je Sapaingat \n Bahajat Tarantang Sakula Tamat \n Ranying Hatalla Ilaku Mamberkat \n\n</string>
    <string name="uluhhaban">\n1. Hetu itah sama manimang \n Mandurut raja uju hakandung \n Ranying hattala ije ingenang \n Balaku panyangka bambang penyang \n\n 2. Nimang mandurut sangga tatamba \n Balaku umba Ranying Hatalla \n Nyahing kaharingan tau inenga \n Hambaruan buli jatha nanggera \n\n 3. Raja uju ewen hakandung \n Rawei mandurut je putir santang \n Raja untung jete ingguang \n Sambang maut umba manimang \n\n 4. Manimang uras je raja uju \n Mandurut penyang sangkalemu \n Mangat mandurut tahaseng batu \n Pampeteh Hatalla junjun helu \n\n 5. Malambung bulau kagantung gandang \n Hulu banyahu uras ingguang \n Kayun tatamba je bambang penyang \n Mahian tingang ije kadandang \n\n 6. Nyahu hai kilat basiring \n Marawei raja kameluh kaliling \n Bulau hambaruan nambang ininting \n Basakati bungai due kapating \n\n 7. Hetuh itah munduk marawei \n Hapungkal penyang iah hinje simpei \n Ngandayu mandurut penyang karuhei \n Balaku Hatalla pahayak ikei \n\n 8. Hetuh itah uras manyaksi \n Bulau hambaruan balaku buli \n Behas hariten pire je jadi \n Tanda panenga te tutu ati \n\n 9. Itah balaku rajaki tuah \n Sangga tatamba penyang panyampah \n Hatalla masi hambaruan dumah \n Kahaban keleh limbah basarah \n\n 10. Itah balaku Hatalla masi \n Mandurut garu santi Bahari \n Nyalem narusan je daha isi \n Berang barigas dia bahali \n\n 11. Tikas tuh helu rawei kandayu \n Balaku asin Hatalla ngambu \n Raja kameluh hulu banyalu \n Hetuh ikei halajur balaku \n\n</string>
    <string name="akanpanganten">\n1. Itah maniring rawei kandayu \n Balaku berkat Hatalla ngambu \n Ngandayu mandurut je Raja Uju \n Mangawin utus je Raja Bunu \n\n 2. Kandayu Jetuh Rawei Manimang \n Manimang mandurut Putir Santang \n Hadurut mimbing batang sawang \n Panganten matuh je batang panjang \n\n 3.Raja Uju mendeng manyaki \n Ketun ndue jadi bajanji \n Hajean ndue pahinje biti \n Jatha Nanggera Hatalla masi \n\n 4.Ketun ndue jadi hapakat \n Inyaki ingawin te sukup syarat \n Raja Uju jadi baniat \n Ranying Hatalla kea mamberkat \n\n 5.Nyaki mandurut untung panjang \n Kahum panyampah garing narantang \n Ketun ndue ingawin jadi inarang \n Tumun pelek Indang Sangomang \n\n 6.Kabehu kasingi ela mahapan \n Kabisit kakuhu uras inganan \n Keleh belum je kabajuran \n Kalute peteh Hatalla huran \n\n 7.Basarah ngandayu te rajin umba \n Manara aran Ranying Hatalla \n Kakare auh ije baguna \n Akan ajar anak esu dapit jeha \n\n 8.Basarah ngandayu paham baguna \n Amal belum huang dunia \n Panaturan halajur jete imbasa \n Kutak kandayu jete i-rima \n\n 9.Pampetch Hatalla jadi inarang \n Ketun ndue belum sapanja-panjang \n Belum nyamah hentang tulang \n Sampai hinje ije sandung mantang \n\n 10.Mbuwur behas meteng Lamiang \n Sangkum bulau je untung panjang \n Berkat Hatalla jadi inarang \n Ketun ndue nyarurui je ela layang \n\n 11.Peteh Hatalla ela kalapean \n Janjin kangkare tantahian huran \n Ma-amal sinta jete pedoman \n Mangat sampai eka tujuan \n\n 12.Hormat umba je Indang Apang \n Mangat belum ba-umur panjang \n Tundah kula uras inimang \n Mangat belum batuah tatau sanang \n\n 13.Sampai tuh helu rawei kandayu \n Ngandayu mandurut je Raja Uju \n Mangawin utus je Raja Bunu \n Mamenyang peteh Hatalla ngambu \n\n</string>
    <string name="akanmaluputhajat">\n1. Ayu Itah Sama Bahajat \n Mandurut Kayun Sapaingat \n Mangat Tarantang Sakula Tamat \n Ranying Hatalla Ilaku Mamberkat \n\n 2. Kalute Angat Kanahuang \n Hajamban Raja Uju Hakanduang \n Sapaingat Tandak Panyalembang \n Laku akan Garing Tarantang \n\n 3. Taraniang Sakula Je Kabajuran \n Ela Nangkenya Je Sumping Bulan \n Palin Sapaingat Jite Ihapan \n Bele Sakula Batal Dia Karuan \n\n 4. Tinai Amun Jadi Sakula \n Ajar Guru Keleh Ingguna \n Uras Imisit Ongkos Balanja \n Samandiai Ketun Awang Sakula \n\n 5. Bawi Hatue Je Dengan Guru \n Ela Mahapan Kutak Tanjaru \n Ela Kia Mikeh Balaku \n Ajar Ingat Kakare Ilmu \n\n 6. Tarantang Sakula Giat Balajar \n Mangat Tau Harati Pintar \n Mandurut Uras Je Pikir Akal \n Tarantang sakula Je Ela Nakal \n\n 7. Kandayu Jituh Je Kilau Peteh \n Mangat Tarantang Je Menteng Ureh\n Aluh Narusan Sakula Je Kueh \n Balajar Ela Je Baka Ureh \n\n 8. Bahajat Bamiat Je Ela Kurang \n Hambaruan Behas Manyangrn Tingang \n Manyampai Raja Uju Hakanduang \n Intu Lewu Kangantung Gandang \n\n 9. Rajin Basarah Tuntang Ngandayu \n Hajamban Basarah Halajur Balaku \n Dengan Ranying Hatalla Ngambu \n Mangat Masi Utus Raja Bunu \n\n 10. Ganan Tandak Halajur Maja \n Malinggar Langit Raja Kuasa \n Manyampai Uka Ranying Hatalla \n Huang Balai Bulau Paseban Raja \n\n 11. Tinai Ela Je Kalapean \n Ranying Hatalla Je Katamparan \n Ie Nantisan Danum Kaharingan \n Tuntang Mandehen Bulau Hambaruan \n\n 12. Amun Tarantang Tamat Sakula \n Bingat Peteh Ranying Hatalla \n Kaharingan Tatap Dehen Ihaga \n Sampai Petek Langit Inahete \n\n 13. Tarantang Tinai Ela Mambuka \n Jalan Angui Tame Nyaranta \n Rajin Badeder Ngarungut Mansana \n Ngarungut Badeder Ranying Hatalla \n\n 14. Ngarungut Badeder Ela Sambarang \n Ela Nalingau Je Tatu Hiang \n Ngarungut Badeder Keleh Manarang \n Mansanan Kahalap Je Tatu Hiang \n\n 15. Kalute Kia Pander Sarita \n Katika Pander Dengan Tundah Kula \n Kutak Pander Atur Rata \n Ela Nalingau Ranying Hatalla \n\n 16. Uluh Ungkup Je Kaharingan \n Kakare Gawi Uras Mansanan \n Mansanan Kabujur Tanduhan Huran \n Mangat Kalunen Rata Katawan \n\n 17. Tuntang Tinai Ije Mambatang \n Mangat Tarung Tau Lampang \n Aluh Mananjung Pahewan Antang \n Ela Sampai Hambaruan Layang \n\n 18. Aluh Nyelem Kalang Labehu \n Ela Sampai Je Giring Bulu \n Ela Mikeh Itah Mangaku \n Itah Manetei Tanduhan Helu \n\n 19. Aluh Namuei Tuntang Halisang \n Akan Hila Laut Mangentang \n Ela Mikeh Itah Manarang \n Itah Manetei Tanduhan Usang \n\n 20. Aluh Menda Nyahu Batengkung \n Ela Rusak Je Tiruk Itung \n Mangat Tau Hagatang Tarung \n Peteh Hatalla Itah Manyambung \n\n 21. Tikas Tuh Helu Je Hajat Miat \n Mandurut Kayung Je Sapaingat \n Bahajat Tarantang Sakula Tamat \n Ranying Hatalla Ilaku Mamberkat \n\n</string>
    <string name="ukanuluhmatei">\n1. Hetuh Itah Sama Manarang \n Janjin Ranying Hatalla Huran \n Ela Mikeh Hayak bimbang \n Jalahan Itah Je Jadi Layang \n\n 2. Ampin Kalunen Sia-sia \n Biti Bereng Hayang Mananya \n Sial Hai Jadi Inyupa \n Akan Itah huang Dunia \n\n 3. Itah Belum Huang Dunia \n Kilau Huang Randung Banama \n Dimpah Tasik Galumbang Bahaya \n Bereng Kiamat Tuntang Isi Daha \n\n 4. Kalunen Bapikir Ela Sala \n Janji Sampai Dengan Hatalla \n Kalunen Dumah Awi Kuasa \n Haluli Tinai Buli Kuasa \n\n 5. Itah Ela Geger Mahakan \n Pampatei Ampie Jite Jamban \n Ranying Hatalla Ampi Manduan \n Lewu Tatau Uka Tujuan \n\n 6. Hetuh Itah Tinai Manarang \n Janjin Ranying Hatalla Usang \n Ie Jeha Tege Manambang \n Huang Lewu Tatau Uka Kasanang \n\n 7. Lewu Tatau Lewu Hai \n Uka Hatalla Jadi injanji \n Uka Bakumpul Barami-Rami \n Lewu Pambelum Ije Katatahi \n\n 8. Itah Uras Jadi katawan \n Asin Hatalla Katika Huran \n Genep Ie Jadi mansanan \n Akan Kalunen Rata Katawan \n\n 9. Itah manyarah Ela bimbang \n Ranying Hatalla Ije Ingguang \n Itah Susah Laku Sanang \n Tarantang Nule Tarung Hagatang \n\n 10. Tikas Hetuh Riwut Rawei \n Basarah Penyang Je Hinje Simpei \n Inyimpei Indehen Je Huang Atei \n Janjin Hatalla Jadi Penyang Karuhei \n\n 11. Tikas Tuh Helu Rawei kandayu \n Mansanan Janjin Hatalla Ngambu \n Peteh Hatalla Katika Helu \n Tarantang Nule Ela Manyalu \n\n 12. Awi Harian Andau Jeha \n Uras Kalunen Sama Rata \n Uras Matei Buli Hatalla \n Lewu Tatau Uka Itah Hasupa \n\n 1. Hetuh Itah Sama Manarang \n Janjin Ranying Hatalla Huran \n Ela Mikeh Hayak bimbang \n Jalahan Itah Je Jadi Layang \n\n 2. Ampin Kalunen Sia-sia \n Biti Bereng Hayang Mananya \n Sial Hai Jadi Inyupa \n Akan Itah huang Dunia \n\n 3. Itah Belum Huang Dunia \n Kilau Huang Randung Banama \n Dimpah Tasik Galumbang Bahaya \n Bereng Kiamat Tuntang Isi Daha \n\n 4. Kalunen Bapikir Ela Sala \n Janji Sampai Dengan Hatalla \n Kalunen Dumah Awi Kuasa \n Haluli Tinai Buli Kuasa \n\n 5. Itah Ela Geger Mahakan \n Pampatei Ampie Jite Jamban \n Ranying Hatalla Ampi Manduan \n Lewu Tatau Uka Tujuan \n\n 6. Hetuh Itah Tinai Manarang \n Janjin Ranying Hatalla Usang \n Ie Jeha Tege Manambang \n Huang Lewu Tatau Uka Kasanang \n\n 7. Lewu Tatau Lewu Hai \n Uka Hatalla Jadi injanji \n Uka Bakumpul Barami-Rami \n Lewu Pambelum Ije Katatahi \n\n 8. Itah Uras Jadi katawan \n Asin Hatalla Katika Huran \n Genep Ie Jadi mansanan \n Akan Kalunen Rata Katawan \n\n 9. Itah manyarah Ela bimbang \n Ranying Hatalla Ije Ingguang \n Itah Susah Laku Sanang \n Tarantang Nule Tarung Hagatang \n\n 10. Tikas Hetuh Riwut Rawei \n Basarah Penyang Je Hinje Simpei \n Inyimpei Indehen Je Huang Atei \n Janjin Hatalla Jadi Penyang Karuhei \n\n 11. Tikas Tuh Helu Rawei kandayu \n Mansanan Janjin Hatalla Ngambu \n Peteh Hatalla Katika Helu \n Tarantang Nule Ela Manyalu \n\n 12. Awi Harian Andau Jeha \n Uras Kalunen Sama Rata \n Uras Matei Buli Hatalla \n Lewu Tatau Uka Itah Hasupa \n\n</string>
    <string name="kandayulimbasmangubur"><![CDATA[1. Itah balaku umba Hattala\n Ganan tandak palus balua\n Nyanyurui lingun je penyang Raja\n Tandak nyawu labehun huma\n\n 2. Ganan tandak palus bagawi\n Dandang tingang inyaluh jadi\n Tampung papas bagana hai\n Hapa mangkak kare rutas pali\n\n 3. Mapas Panganduang je ambun rutas\n Enun bapilu je gagar uras\n Kalingu uras bakarak kuhas\n Karendem rubu uras talampas\n\n 4. Uras bakupak je balu-balun\n Langisan tangis tantuman ulun\n Terai nganduang tarantang muhun\n Tandak malambung je akan hunjun\n\n 5. Barasih jadi Garing Narantang\n Basampelau bulus je Batang Sawang\n Buang rahusan Parung mangentang\n Panganduang buli je tasik layang\n\n 6. Ambun barutas kare panganduang\n Buli nyelem je tasik layang\n Ludan manyambar kueh je lampang\n Lenyuh buli Antang Sangiang\n\n 7. Tarantang Nule tinai balaku\n Untung Panjang Bulau Sangkalemu\n Hadurut balua hulu Banyahu\n Panatau Ranying Hatalla ngambu\n\n 8. Itah balaku gagenep andau\n Hadurut Penyang Karuhei tatau\n Ungkup Babuhan je dia layau\n Asin Hatalla halajur i-nyundau\n\n 9. Tarantang Nule je hanjak rantang\n Pahayak asin Raja Hakanduang\n Mangat tarung je tau lampang\n Bereng barigas pambelum sanang\n\n]]></string>
    <string name="kandayupampetehranyinghatallajudul">Kandayu Pampeteh Ranying Hattala</string>
    <string name="kandayupampeteh_text"><![CDATA[1. Hetuh itah sama manara\n Mingat pasin Ranying Hatalla\n Bara huran jadi sadia\n Akan kaharingan sahapus dunia\n\n 2. Ayu itah hayak-hayak manimang\n Ranying Hatalla patut i-ngenang\n Peteh Hatalla jete mambatang\n Hajamban Raja Uju Hakanduang\n\n 3. Auh peteh Ranying Hatalla\n Hemben huran jadi i-nenga\n Akan itah belum huang dunia\n Peteh muhun hajamban kuasa\n\n 4. Keleh itah tuh sama bingat\n Andau kahanya jadi imberkat\n Ranying Hatalla je mampaingat\n Jete i-hapan katika sasat\n\n 5. Andau kahanya tumun pansanan\n Atun tasurat huang Pananturan\n Hete limbah kakare kajadian\n Ranying Hatalla manjapa malayan\n\n 6. Andau kahanya imberkat jadi\n Akan pangingat gagenep biti\n Ela natumba kakare gawi\n Pakanan Batu ngahau rajaki\n\n 7. Itah mahaga andau kahanya\n Bingat pasin Ranying Hatalla\n Taluh handiai saraba injapa\n Petak Danum Langit Balawa\n\n 8. Metuh kaput je dia gitan\n Hatalla manyewut auh katamparan\n Hamauh mayewut Intan Kaharingan\n Kaput hapisah andau kasabahan\n\n 9. Langit Petak jadi balawa\n Ulun Kalunen jadi inampa\n Burung metu jadi injapam Sukup genep huang dunia\n\n 10. Nyahu hai kilat balawa\n Jamban pasin Ranying Hatalla\n Jalan helu dehen i-haga\n Sampai Petak Langit i-naheta\n\n 11. Petak Sintel je galang pai\n Nanggera ngambu Paseban Hai\n Nyewut arae auh manjadi\n Balaku dohop Hatalla masi\n\n 12. Huang aran Ranying Hatalla\n Ela manggawi taluh je sala\n Amun peteh dia baguna\n Uluh te belum tau bahaya\n\n 13. Akan uluh je randah atei\n Panatau Kalunen kilau i-rawei\n Hete ie tau kanuah Karuhei\n Ranying Hatalla palus manyimpei\n\n 14. Akan uluh je balemu lamah\n le kareh akan kanuah\n Akae inenga penyang panyampah\n Ranying Hatalla pahayak itah\n\n 15. Ulun kalunen sinta i-meteng\n Kilau sinta umba biti bereng\n Keleh itah belum barendeng\n Mangat tarung dia tau leteng\n\n 16. Hormat umba uluh indang apang\n Mangat belum ba-umur panjang\n Sinta kalunen ije mambatang\n Pambelum mangat tatau sanang\n\n 17. Kalunen belum melai dunia\n Bingat peteh Ranying Hatalla\n Sapanjang umur ma-amal sinta\n Auh Kandayu jete i-rima\n\n 18. Rajin mambasa buku Panaturan Mangat uras rata katawan Auh pampeteh Hatalla huran Hete tarang tege insanan 19. Panaturan ela imbasa bewei\n Isie ingumang hayak i-nyimpei\n Ajar Hatalla ela nihau bewei\n Jete duan akan Penyang Karuhei\n\n 20. Amun rajin mbasa Panaturan\n Marima ajar Hatalla huran\n Rawei uras ungkup babuhan\n Ingat peteh Tingang Tatu Huran\n\n 21. Amun Panaturan halajur imbasa\n Jadi ingumang hayak i-rima\n Sanan ih auh ije baguna\n Marawei kalunen sahapus dunia\n\n 22. Peteh Hatalla jete insanan\n Akan kakare ungkup babuhan\n Awi jete manjadi pedoman\n Amun matei lewu tatau tintun tujuan\n\n 23. Katahin belum huang dunia\n Basarah ngandayu te rajin umba\n Pelek Tatu Hiang segah i-haga\n Jamban mandinu berkat Hatalla\n\n 24. Umba Kaharingan te ela tusang\n Ela kilau je dawen Pisang\n Ingat utus je Tatu Hiang\n Peteh badehen Hatalla usang\n\n 25. Ulun kalunen keleh mahapan\n Peteh Ranying Hatalla huran\n Janjin Hatalla atun insanan\n Sampai janjie itah induan\n\n 26. Kipen belum je ela lalau\n Auh Hatalla keleh inyundau\n Awi Hatalla gagenep andau\n Pahayak itah te dia layau\n\n 27. Akan je tatau ela kamaha\n Je dinun Bulau Intan Permata\n Kahanjak minjam dia baguna\n Uras i-lihi matei melai dunia\n\n 28. Itah hanjak te dia sala\n Amun nyarurui peteh Hatalla\n Tingak ajar peteh ingguna\n Ingat utus je usang naha\n\n 29. Kandayu jetuh auh pansanan\n Ngejau nangkenya je Suping Bulan\n Ingat peteh Hatalla huran\n Jalan helu i-netei hapan\n\n 30. Kilat panjang nyahu hakumbang\n Balua Bukit Nganderang Tingang\n Kaharingan nyarurui je ela layang\n Manumun pelek je Tatu Hiang\n\n 31. Ujan labat kilat banyahu\n Mansanan jalan tanduhan helu/n Marawei utus je Raja Bunu\n Keleh palampang tarung Bue Tatu\n\n 32. Nyahu hai kilat balawa\n Auh peteh Ranying Hatalla\n Are kalunen iye manjapa\n Utus itah ije inyinta\n 33. Kalute kapaham auh Parawei\n Balaku Penyang je hinje simpei\n Inyimpei indehen huang atei\n Gagenep ulun itah marawei\n\n 34. Kakare kalunen ije inyupa\n Sanan auh peteh Hatalla\n Mangat kalunen katawan rata\n Kakare auh ije baguna\n\n 35. Jalan tesek je jalan buli\n Jamban Hatalla manenga asi\n Akan itah ngagenep biti\n Awang percaya mandinu asi\n\n 36. Kalute auh rawei Kandayu\n Rawei manara Hatalla ngambu\n Keleh percaya je tutu\n Lewu tatau pasti indinu\n\n 37. Auh peteh Ranying Hatalla\n Ngumbang kalunen sahapus dunia\n Mahaga pampeteh te ela laya\n Mangat mandinu berkat Hatalla\n\n 38. Kakare gawi awang naburan\n Behas parei rangkan panginan\n Jete Hatalla mahalalian\n Inggetem itah andau harian\n\n 39. Aluh petak langit tuh nihau\n Auh Hatalla te dia layau\n Kaharingan badehen dia akan buhau\n Auh Hatalla tetep hamalem andau\n\n 40. Tikas tuh helu rawei Kandayu\n Kandayu peteh Hatalla ngambu\n Hadurut pahayak je Raja Uju\n Mamparendeng utus je Raja Bunu\n\n 41. Auh Hatalla itah manyimpei\n Uras ingkes kampungan atei\n Bara belum tuh sampai matei\n Peteh Hatalla te Penyang Karuhei\n\n]]></string>
    <string name="text_kandayuusaha"><![CDATA[1. Hetuh itah manyarah sangku\n Panungkup utus je raja bunu\n paseban hulu banyahu\n Manyampai Ranying Hatalla ngambu\n\n 2. Itah ngandayu kilau marawei\n Mungkal penyang je hinje simpei\n Parahan ampin kahanjak atei\n Antang handak gila namuei\n\n 3. Ikei handak namapa jalanan\n Tukep kejau eka tujuan\n Nyundau kare ungkup babuhan\n Dahiang baya laku kabujuran\n\n 4. Amun ikei jadi batulak\n Laku asi Hatalla pahayak\n Umba babuhan hasundau hanjak\n Satiar dinun tumun kahandak\n\n 5. Jalanan ikei tuh ba-usaha\n Ungkup babuhan tambun hasupa\n Kahandak dinun, asi inenga\n Pahayak berkat Ranying Hatalla\n\n 6. Balaku asi Hatalla muhun\n Akan itah tilap manurun\n Jalan bahalap kilau inyusun\n Bereng barigas rajaki dinun\n\n 7. Kalute niat je kanahuang\n Metuh katika ikei halisang\n Ikei batuah ba-umur panjang\n Inggapung awi patahu antang\n\n 8. Amun kareh ikei halisang\n Rajaki atun ba umur panjang\n Ikeu garantung kamalesan mulang\n Buli hatampung kilau bua sanggalang\n\n 9. Gandang lalian je buli eka\n Garing tarantang tambun hasupa\n Balasang bulau je pungkal raja\n Pahayak asin Ranying Hatalla\n\n 10. Balaku penyang ikei hatampung\n Karuhei tatau palampang tarung\n Kagantung gandang tasik malambung\n Jatha Hatalla manyambung itung\n\n 11. Tikas tuh helu rawei kandayu\n Basarah umba Hatalla ngambu\n Rajaki tuah jete ilaku\n Bereng salamat ikei buli lewu\n\n]]></string>
    <string name="kandayu_pendeng_huma_text"><![CDATA[1. Nyahu hai ayun hakumbang\n Mandurut raja uju hakandungj Ranying Hatalla ije ingguang\n Nuntung itung nyambung kanabuang\n\n 2. Hetuh itah rata manimang\n Mandurut panatau laku kasanang\n Nampa mampendeng parung mahawang\n Sambalut penyang tingang sangiang\n\n 3. Mampendeng parung mahawang\n Parung tabasan tingang sangiang\n Mangat hai je pahaledang\n Eka tarung lampang hagatang\n\n 4. Ranying Hatalla tantahian huran\n Masi tunggul garing janjahunan\n Bisak bendang jadi injekan\n Parung hai ampi te kajadian\n\n 5. Limut batu te hanjak rantang\n Parung hai jadi inambang\n Hatalla nyalupu je kayun penyang\n Sangkum panyampah garing narantang\n\n 6. Limbah te tinai itah balaku\n Umba Ranying Hatalla ngambu\n Masi utus je raja bunu\n Tutuh kameluh balimut batu\n\n 7. Itah mampendeng parung mahawang\n Nyalupu karuhei bambang penyang\n Eka tarung lampang hagatang\n Sangkum panyampah garing narantang\n\n 8. Kalute itah jadi bajapa\n Balaku berkat Ranying Hatalla\n Hetuh itah mampendeng huma\n Uka salamat belum baguna\n\n 9. Hatalla nangkilik jatha nanggera\n Karuhei sambalut intu huang huma\n Nyalumpuk kayu sangga tatamba\n Penyang sangkalemu je ngambu ngiwa\n\n 10. Itah basarah tuh ela peda\n Balaku berkat Ranying Hatalla\n Huang panaturan rajin imbasa\n Hayak ngandayu sambil barima\n\n 11. Haguet basarah ela mahamen\n Balaku patunjuk ela langkamen\n Badoa pahayak kula je beken\n Berkat muhun behas hariten\n\n 12. Sahur parapah narinjet kea\n Balaku berkat tub ewen umba\n Bungkusan timpung inenga tanda\n Jamban mandinu berkat Hatalla\n\n 13. Tikas tuh helu rawei kandayu\n Basarah umba Hatalla ngambu\n Mangat IE masi ela bagetu\n Kaharingan belum tarunge batantu\n\n 14. Kalute auh kandayu imantang\n Kandayu mampendeng parung mahawang\n Hajamban kandayu tingang ngaderang\n Tempun parung je tatau sanang\n\n]]></string>
</resources>